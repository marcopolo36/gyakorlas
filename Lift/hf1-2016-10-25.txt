OOP tervezési feladat

Beadás módja: a teljes projektet egy zip/rar/7z/... csomagolva elküldeni a halasz.gabor@petrik.hu címre
A fájl neve tartalmazza a nevet és az osztályt.

Határidő: 11.06. (vasárnap) 23:59


Szimuláljuk egy lift irányítóberendezését!

A liftet a megfelelő emelet beírásával lehet az adott emeletre küldeni.
A lift azonban nem ugrik azonnal az emeletre, hanem egyesével teszi meg őket.
Minden emeleten kiírja az aktuális emelet számát a konzolra, és a ▲ ▼ karakterek egyikét,
ami azt jelzi, hogy épp felfelé vagy lefelé megy a lift.

Tehát pl. ha a 6-ról a 9-re küldjük, akkor
7 ▲
8 ▲
9 ▲
lesz a kimenet.

Emellett van egy ajtónyitó és ajtózáró gomb is. Nyitott ajtóval a lift nem reagál
az emeletválasztásra (de hibát sem jelez).

A liftet jelképezze egy osztály, a gombjait pedig egy-egy publikus függvény.
Az emeletválasztás lehet egyetlen paraméteres függvény.
Hozzuk létre az osztályt, és teszteljük a működését a main függvényben!

Az eléleti részhez szükséges:
- Osztálydiagram
  * Szerkeszthető formában (amiben a diagramkészítő elmentette)
  ÉS
  * Képként (png)
- Pszeudokód vagy folyamatábra az emeletválasztás megoldásáról


A gyakorlati értékelés szempontjai:
- OOP elvek betartása: 
  * változók/függvények láthatósága
  * metódusok használata ahol lehet/szükséges
  * függvények/változók statikussága csak ahol kell
- Adatstruktúra megfelelősége
  * minden adatra szükség van a feladat megoldásához?
  * maradt-e ki fontos adat?
- Az algoritmus (kód) helyessége
- Általánosság, paraméterezhetőség
  * Az osztályba bele vannak-e kódolva a paraméterek? A main függvényben,
    teszt kódnak nem gond, de lehessen az objektumot más adatokkal is létrehozni.
- Hibajelzés és kezelés
- Elegáns kód, dokumentáció
  * Olvashatóan formázott kód
  * Beszédes változó és függvény nevek

Kódegyezés (másolás) esetén mindkét tanuló jegye elégtelen!
